<!DOCTYPE html>
<html lang="pl">
    <head>
        <meta charset="utf-8">
	<title>My poem</title>
    	<link rel="stylesheet" href="css/style.css">
    	<link rel="preconnect" href="https://fonts.googleapis.com">
    	<link rel="preconnect" href="https://fonts.gstatic.com" crossorigin>
    	<link href="https://fonts.googleapis.com/css2?family=Lato&family=Slabo+27px&display=swap" rel="stylesheet">
    </head>
    <body>
        <div class="container">
            <h1>Cebula</h1>
            <h4>Wisława Szymborska</h4>
            <p>Co in­ne­go ce­bu­la.<br>
                Ona nie ma wnętrz­no­ści.<br>
                Jest sobą na wskroś ce­bu­lą,<br>
                do stop­nia ce­bu­licz­no­ści.<br>
                Ce­bu­la­sta na ze­wnątrz,<br>
                ce­bu­lo­wa do rdze­nia,<br>
                mo­gła­by wej­rzeć w sie­bie<br>
                ce­bu­la bez prze­ra­że­nia.</p>
            <p>W nas ob­czy­zna i dzi­kość<br>
                le­d­wie skó­rą przy­kry­ta,<br>
                in­fer­no w nas in­ter­ny,<br>
                ana­to­mia gwał­tow­na,<br>
                a w ce­bu­li ce­bu­la,<br>
                nie po­kręt­ne je­li­ta.<br>
                Ona wie­le­kroć naga,<br>
                do głę­bi itym­po­dob­na.</p>
            <p>Byt nie­sprzecz­ny ce­bu­la,<br>
                uda­ny ce­bu­la twor.<br>
                W jed­nej po pro­stu dru­ga,<br>
                w więk­szej mniej­sza za­war­ta,<br>
                a w na­stęp­nej ko­lej­na,<br>
                czy­li trze­cia i czwar­ta.<br>
                Do­środ­ko­wa fuga.<br>
                Echo zło­żo­ne w chór.<br>
                </p>
            <p>Ce­bu­la, to ja ro­zu­miem:<br>
                naj­na­dob­niej­szy brzuch świa­ta.<br>
                Sam sie au­re­ola­mi<br>
                na wła­sną chwa­łę opla­ta.<br>
                W nas - tłusz­cze, ner­wy, żyły,<br>
                ślu­zy i se­kret­no­ści.<br>
                I jest nam od­mó­wio­ny<br>
                idio­tyzm do­sko­na­ło­ści.</p>
        </div>
    </body>
</html>
